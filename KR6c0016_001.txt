#-*- mode: mandoku-view; -*-
#+DATE: 2015-08-30 19:44:14.705897
#+TITLE: 聖佛母般若波羅蜜多九頌精義論
#+PROPERTY: CBETA_ID T25n1516
#+PROPERTY: ID KR6c0016
#+PROPERTY: SOURCE Taisho Tripitaka Vol. 25, No. 1516
#+PROPERTY: VOL 25
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6c0016_T_001-0898a> 
#+PROPERTY: JUAN 1
¶
No. 1516¶
《聖佛母般若波羅蜜多九頌精義¶
論》卷上¶
¶
勝德赤衣菩薩造¶
西天譯經三藏朝散大夫試¶
鴻臚卿傳梵大師賜紫沙門臣法護等奉　詔譯¶

#+BEGIN_VERSE
「　般若波羅蜜多智
　體積善寶功德聚¶
　所有一切波羅蜜
　而彼本來性常住¶
　離諸戲論無對礙
　離諸分別得安隱¶
　最上微妙無自性
　離諸所有名相等¶
　方便宣說三乘法
　而彼三乘所得相¶
　皆是一切智智因
　稽首般若波羅蜜¶
　所有勝慧到彼岸
　若人樂欲正觀者¶
　應當於彼九頌義
　總略如理而思擇
#+END_VERSE
」¶

其九頌曰。¶

#+BEGIN_VERSE
「　從業增上生
　所謂六處相¶
　即此說復生
　所因如影現¶
　如幻所化城
　能觀者亦化¶
　如彼所見色
　業化世亦然¶
　諸有說法聲
　即是聞境界¶
　一切如對響
　緣成能所聞¶
　嗅香及了味
　觸等境愛著¶
　此一切如夢
　雖得無所有¶
　如幻輪成人
　諸行作無實¶
　此如彼行作
　身輪亦無我¶
　若種種所得
　彼極剎那生
<pb:KR6c0016_T_001-0898b>¶
　此與陽焰等
　見即壞無相¶
　所取如影像
　無始從心生¶
　而彼相及識
　互相如影像¶
　觀自淨種中
　若智月出現¶
　彼如水中月
　現前無所有¶
　若相應者智
　彼即虛空相¶
　是故智所知
　皆如虛空相
#+END_VERSE
」¶

如前頌言。¶

#+BEGIN_VERSE
「　所有勝慧到彼岸
　若人樂欲正觀者¶
　應當於彼九頌義
　總略如理而思擇
#+END_VERSE
」¶

所言勝慧者。謂聞思修等相。彼岸者邊際義。¶
到者往到謂到畢竟邊際離諸分別處所。如¶
是乃至此義終竟。正觀者。謂不顛倒相。樂欲¶
者。所謂作意希望為性。彼義者。謂彼九頌說¶
時所有之義。義即義門。思擇者。謂思惟決擇¶
何所思邪。頌言總略。總略者。謂包總含略。¶

此中應問何故總略說耶。答為令鈍根之者¶
能解其義故。¶

前標九頌次第今釋。¶

第一頌言。¶

#+BEGIN_VERSE
「　從業增上生
　所謂六處相¶
　即此說復生
　所因如影現
#+END_VERSE
」¶

業謂善不善業。增上者謂業增上。由彼諸業¶
增上力故彼即有生。何所生耶。頌言六處¶
相。處謂識所依所生之處故名為處。此復云¶
何謂眼等內六處。頌言相者標表為義。若此¶
六處相有所生故。即彼如是復生諸法。此如¶
是說是義終竟決定成就。¶

問於勝義諦中云何自性。頌自釋言所因如
<pb:KR6c0016_T_001-0898c>¶
影現。由取影現而為喻故。於影現中諸有作¶
者作業及所作事悉離性空。此義終竟。¶

復次於外色等六處自性所生。今當一一次¶
第顯示。¶

第二頌言。¶

#+BEGIN_VERSE
「　如幻所化城
　能觀者亦化¶
　如彼所見色
　業化世亦然
#+END_VERSE
」¶

猶如幻法所化城邑。後能觀者亦即是化。彼¶
二非有。何以故。不實生性故。然能見所見彼¶
二色相。外有對礙皆是業化。世間三界所見¶
此猶彼故。其義亦然。此如是化與彼所化無¶
差別性故。下頌言如聲對響。為證成此義故。¶

第三頌言。¶

#+BEGIN_VERSE
「　諸有說法聲
　即是聞境界¶
　一切如對響
　緣成能所聞
#+END_VERSE
」¶

所言說法即能說者增上所生。彼所對聲是¶
聞境界。若聞境界此如是故。自餘諸法皆如¶
是生。是故取喻如聲對響。此聲對響與餘法¶
同。此中如是無差別言。乃云一切所言。緣成¶
者。謂即聞等緣成故。聞若彼所有皆所作性。¶
是故能聞所聞有所得中悉是緣成。所以有¶
聲皆如對響。如是所說此義畢竟。故下頌云¶
一切如夢。為證成此義故。¶

第四頌言。¶

#+BEGIN_VERSE
「　嗅香及了味
　觸等境愛著¶
　此一切如夢
　雖得無所有
#+END_VERSE
」¶

言嗅香者。謂鼻識境界。諸所作性所嗅香等。¶
了味者謂舌識境界。了諸味等。觸謂身識境¶
界覺諸觸等。於如是等諸境界中所求所樂
<pb:KR6c0016_T_001-0899a>¶
而生愛著。於彼彼境各各繫屬隨所繫屬。香¶
味觸等別別所受。若於彼等境中起有所得¶
相即不可得。是故頌言一切如夢。一切者此¶
即無差別意。¶

然眼等內處色等外處亦非不有。若不爾者¶
云何發起作者所行。為破此疑故。¶

第五頌言。¶

#+BEGIN_VERSE
「　如幻輪成人
　諸行作無實¶
　此如彼行作
　身輪亦無我
#+END_VERSE
」¶

譬如幻輪法用成人身相。彼幻所成人種種¶
行作皆悉具有。亦復如人假有作者及所作¶
用。又復亦有所行作事去來等相。頌言諸者。¶
種種分類所作之義。何所作耶。謂幻所成¶
身。若如是身幻法成故。即彼幻身而實無我。¶
無者離義。我謂主宰。此言無我謂離我故。所¶
以此中無其作者。於勝義諦中都無所有。是¶
故頌言。諸行作無實。無實者謂無力能義。今¶
此如是無其力能。謂此作者無主宰故。若幻¶
所成人無其主宰。雖所顯示而無其實。諸法¶
亦然畢竟無實。此中應知無差別意故。下頌¶
言與陽焰等。為證成此義故。¶

第六頌言。¶

#+BEGIN_VERSE
「　若種種所得
　彼極剎那生¶
　此與陽焰等
　見即壞無相
#+END_VERSE
」¶

種種者。謂多種類。所得者。謂差別遍計所取¶
境相。彼所取境極剎那生。剎那剎那名極剎¶
那。生者起義。謂極剎那有所生起。若極剎那¶
有所生故。彼彼諸法從極剎那之所生者悉¶
是無常此義終竟。
<pb:KR6c0016_T_001-0899b>¶
《聖佛母般若波羅蜜多九頌精義論》卷上¶

